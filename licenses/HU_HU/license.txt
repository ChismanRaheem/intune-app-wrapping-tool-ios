LICENCFELTÉTELEK MICROSOFT SZOFTVERHEZ
MICROSOFT INTUNE APP WRAPPING TOOL FOR iOS 
A jelen dokumentumban foglalt licencfeltételek kötelező megállapodást tartalmaznak a Microsoft Corporation (vagy, az Ön lakhelyétől függően egyik társvállalata) és Ön között. Kérjük, figyelmesen olvassa el ezen feltételeket. A feltételek a fent megnevezett szoftverre vonatkoznak — ideértve azt az adathordozót (ha van ilyen), amelyen Ön a szoftvert megkapta. A feltételek a szoftverhez tartozó bármely Microsoft:
•	frissítésre,
•	bővítésre,
•	Internet-alapú szolgáltatásra és
•	terméktámogatási szolgáltatásra
is vonatkoznak, kivéve, ha ezen elemeket más feltételek kísérik. Ilyen esetben az utóbbi a feltételek érvényesek.
A szoftver használatával Ön elfogadja a jelen feltételeket. Amennyiben Ön nem fogadja el a feltételeket, úgy ne használja a szoftvert.
Amennyiben Ön betartja a jelen licencfeltételeket, a következő végleges jogokkal rendelkezik.
1.	TELEPÍTÉSI ÉS HASZNÁLATI JOGOK. Ön telepítheti és használhatja a szoftver tetszőleges számú példányát az Ön készülékein szoftverrel.
2.	Az alkalmazáshoz tartozó Microsoft-programok. Az alkalmazáshoz egyéb Microsoft-programok is tartoznak. Az ilyen programok Ön általi használatára a jelen licencfeltételek vonatkoznak.
3.	Harmadik féltől származó programok. Az alkalmazás tartalmazhat olyan, harmadik féltől származó programot, amelynek licencét a jelen szerződés értelmében a Microsoft, nem pedig a harmadik fél biztosítja. A harmadik féltől származó programmal kapcsolatos bármilyen értesítés csak tájékoztatási célokat szolgál.
4.	A LICENC TERJEDELME. Ön csak a szoftver licencét szerezte meg, a tulajdonjogát nem. A jelen szerződés csupán meghatározott jogokat biztosít Önnek a szoftver használatára. A Microsoft minden egyéb jogot fenntart. Feltéve, hogy az alkalmazandó jogszabályok ezen korlátozások ellenében nem biztosítanak Önnek több jogot, Ön a szoftvert csak a jelen szerződésben kifejezetten engedélyezett módon használhatja. Ennek során Önnek be kell tartania a szoftver minden olyan technikai korlátozását, amely annak csak meghatározott módokon történő használatát teszi lehetővé. Ön:
•	nem kerülheti meg a szoftver bármely technikai korlátozását;
•	nem fordíthatja és nem fejtheti vissza a szoftvert, továbbá nem elemezheti belső felépítését, kivéve akkor és csak olyan mértékben, ahogy az alkalmazandó jogszabályok ezen korlátozás ellenében azt kifejezetten megengedik;
•	nem készíthet több másolatot a szoftverről, mint amennyit a jelen szerződés meghatároz vagy amennyit az alkalmazandó jogszabályok e korlátozással ellentétben megengednek;
•	nem teheti közzé a szoftvert mások általi másolás céljából;
•	a szoftvert nem adhatja kölcsön, bérbe vagy lízingbe;
•	nem ruházhatja át a szoftvert vagy a jelen szerződést harmadik félnek; vagy
•	kereskedelmi szoftverbefogadási (hosting) szolgáltatást sem nyújthat vele.
5.	BIZTONSÁGI MÁSOLAT. A szoftverről egyetlen másolat készíthető. Ezt Ön kizárólag a szoftver újratelepítésére használhatja.
6.	DOKUMENTÁCIÓ. Saját, belső tájékoztatási célra az Ön belső hálózatához érvényes hozzáférési engedéllyel rendelkező bármely személy lemásolhatja és használhatja a dokumentációt.
7.	EXPORTKORLÁTOZÁSOK. A szoftver az Amerikai Egyesült Államok exportszabályozásának hatálya alá tartozik. Önnek be kell tartania minden hazai és nemzetközi törvényi előírást és szabályozást, amely a szoftverre vonatkozik. Ezek a törvények magukban foglalják a végfelhasználóra, illetve a rendeltetési helyre, végfelhasználókra és végfelhasználásra vonatkozó korlátozásokat is. További tájékoztatás a www.microsoft.com/exporting weboldalon olvasható.
8.	TERMÉKTÁMOGATÁSI SZOLGÁLTATÁSOK. Mivel ez a szoftver „adott állapotában” áll rendelkezésre, lehet, hogy a nem nyújtunk hozzá terméktámogatási szolgáltatást.
9.	A SZERZŐDÉS KIZÁRÓLAGOSSÁGA. A jelen szerződés, valamint a használt bővítések, frissítések, Internet-alapú és terméktámogatási szolgáltatások feltételei alkotják a teljes megállapodást a szoftverre és a terméktámogatási szolgáltatásokra vonatkozóan.
10.	ALKALMAZANDÓ JOG.
a.	Az Amerikai Egyesült Államokban. Ha Ön a szoftvert az Amerikai Egyesült Államokban szerezte be, úgy a jelen szerződés értelmezésére és az annak megsértésével kapcsolatos igények tekintetében Washington állam jogszabályai az irányadók, tekintet nélkül a nemzetközi magánjog irányadó jogot megállapító alapelveire. Minden egyéb igény tekintetében az Ön lakhelye szerinti állam törvényei az irányadók, beleértve az állami fogyasztóvédelmi törvényekkel kapcsolatos igényeket, a tisztességtelen versennyel kapcsolatos törvényeket és a szerződésen kívül okozott károk megtérítésének szabályait.
b.	Az Amerikai Egyesült Államokon kívül. Ha Ön a szoftvert bármely más országban szerezte be, úgy az adott ország törvényei az irányadók.
11.	HATÁLYOS JOG. Ezen szerződés bizonyos jogokat határoz meg. Előfordulhat hogy az Ön országának törvényei egyéb jogokat is biztosíthatnak Önnek. Önt azon féllel szemben is megillethetik bizonyos jogok, akitől a szoftvert beszerezte. A jelen szerződés nem módosítja az Ön országa által Önnek biztosított jogokat, amennyiben az országának törvényei ezt nem teszik lehetővé.
12.	GARANCIA KIZÁRÁSA. A licenc az „adott állapotú” szoftverhez biztosít Önnek jogokat. Ön a szoftvert saját felelősségére használja. A Microsoft nem nyújt semmiféle kifejezett garanciát, szavatosságot vagy feltételt. A helyi törvények szerint Ön olyan további fogyasztói jogokkal vagy jogszabályi garanciákkal is rendelkezhet, amelyeket a jelen szerződés nem módosíthat. A helyi jogszabályok által megengedett legteljesebb mértékben a Microsoft ezúton elzárkózik a vélelmezett garanciavállalástól az eladhatóságra, az adott célra való alkalmazhatóságra és a jogbitorlás-mentességre vonatkozóan.
AUSZTRÁLIÁBAN – Önt az ausztrál Fogyasztóvédelmi Törvény értelmében kötelező garanciák illetik meg, és a jelen feltételeknek nem célja e jogainak csorbítása.
13.	JOGORVOSLATOK ÉS KÁROK KIZÁRÁSA ÉS KORLÁTOZÁSA. A Microsofttól vagy beszállítóitól csak közvetlen kár esetén, 5,00 USD erejéig kaphat kártérítést. Ön nem kaphat kártérítést semmiféle egyéb kárért, beleértve a következményi, üzleti haszon elmaradásából eredő, különleges, közvetett vagy járulékos károkat.
Ezen korlátozás vonatkozik:
•	bármely, a szoftverrel, szolgáltatással, harmadik fél webhelyén található tartalommal (beleértve a kódot is) vagy harmadik fél programjával kapcsolatos ügyre;
•	szerződésszegéssel, a garanciális kötelezettségek megsértésével, garanciával vagy feltétellel, fokozott felelősséggel, hanyagsággal vagy más, szerződésen kívül okozott kárral kapcsolatos igényre az alkalmazandó jogszabályok által megengedett legteljesebb mértékben.
A korlátozás akkor is érvényes, ha a Microsoft tudott vagy tudnia kellett volna az ilyen károk bekövetkeztének lehetőségéről. Előfordulhat, hogy a fenti korlátozás azért nem vonatkozik Önre, mert országa nem teszi lehetővé a járulékos, következményi vagy egyéb károkért való felelősség kizárását, illetve korlátozását.
